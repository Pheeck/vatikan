Programování v Pythonu 2024
Zadání zápočtového projektu - Karetní hra Vatikán
Filip Kastl
-------------------------------------------------

Cíl:
Cílem zápočtového projektu je naprogramovat karetní hru Vatikán. Hra je také
známá pod názvy Autobus nebo Amerika. Pravidla hry existují ve více variantách
[1][2], implementace hry se bude držet pravidel pospanými zde.

Pravidla hry:
Vatikán se hraje se dvěma balíčky žolíkových karet (ovšem bez žolíků
samotných). Na začátku hry si každý hráč lízne 7 karet. Cílem hry je zbavit se
všech karet tím, že je hráč vyloží. Hráči si střídají kola. Hráč ve svém kole
může vyložit karty na stůl pouze pokud utvoří:
A) Skupinku 3 nebo 4 karet stejné hodnosti ale různých barev (např. čtyři
dámy).
B) Skupinku 3 a více karet stejné barvy, které tvoří postupku (např.
3-2-A-K-Q). Pořadí karet je chápáno cyklicky -- po nejvyšší hodnosti následuje
nejnižší.
Hráč může během svého tahu libovolně přemisťovat karty na stole. Tedy ke
složení nových skupinek může využít jak karty ze svojí ruky, tak karty již
přítomné na stole. Na konci hráčova tahu však všechny skupinky musí být validní
(splňovat podmínku A nebo B). Hráč si nemůže karty ze stolu brát do své ruky.
Pokud hráč ve svém tahu nevyložil žádnou kartu, musí svůj tah zakončit líznutím
si karty z dobíracího balíčku.

Features:
Součástí zápočtového projektu bude grafické rozhraní ovládatelné myší. Bude
možné hrát pouze proti jednomu protivníkovi. Protivník bude ovládaný
primitivním AI. AI prohledá všechny možné posloupnosti n přesunutí karet.
Vyřadí posloupnosti, které nezanechají stůl ve validním stavu. Ze zbylých
posloupností vybere tu, která vyloží na stůl nejvíce karet z ruky.

Webové stránky popisující pravidla hry (ovšem v lehce odlišné variantě):
[1] https://cs.wikipedia.org/wiki/Autobus_(karetn%C3%AD_hra)
[2] https://karetnihry.blogspot.com/2011/04/autobus-amerika.html
